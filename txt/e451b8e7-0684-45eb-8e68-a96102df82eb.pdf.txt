22 Stemmingen moties Ontwikkelingen rondom het coronavirus Aan de orde zijn de stemmingen over moties ingediend bij het debat over de ontwikkelingen rondom het coronavirus te weten: - de motie-Wilders over de burgemeester van Amsterdam ontslaan (25295 nr. 389); - de motie-Wilders/Agema over de aan corona gerelateerde zorgkosten niet ten laste brengen van de zorgpremie (25295 nr. 390); - de motie-Wilders over de onacceptabele bekladding van het standbeeld van Pim Fortuyn (25295 nr. 391); - de motie-Veldman c.s. over nut en noodzaak van genomen coronamaatregelen in beeld hebben (25295 nr. 392); - de motie-Veldman/Van den Berg over een streefnorm om de doorlooptijden te versnellen (25295 nr. 393); - de motie-Klaver c.s. over een moratorium op nieuwe ISDS-zaken (25295 nr. 394); - de motie-Van den Berg c.s. over voorbereiden op terugkeer naar het "gewone leven" dan wel op een mogelijk tweede golf (25295 nr. 395); - de motie-Marijnissen/Bergkamp over overleg over het te voeren beleid binnen verpleeghuizen in de nabije toekomst (25295 nr. 396); - de motie-Marijnissen/Asscher over zorgverleners structureel meer waarderen (25295 nr. 397); - de motie-Diertens c.s. over uiterlijk 15 juni een besluit nemen over afstand houden in vliegtuigen (25295 nr. 398); - de motie-Asscher/Marijnissen over onafhankelijk advies welke lessen geleerd kunnen worden van de coronamaatregelen (25295 nr. 399); - de motie-Asscher over aan te passen beleidsmaatregelen bij nieuwe toename van het aantal coronabesmettingen (25295 nr. 400); - de motie-Dik-Faber c.s. over ondersteuning van de verpleeghuissector inzake de basisveiligheid (25295 nr. 402); - de motie-Ouwehand over een fokverbod in de veehouderij (25295 nr. 403); - de motie-Ouwehand c.s. over niet opnieuw nertsen plaatsen in "geruimde" bedrijven (25295 nr. 404); - de motie-Ouwehand over geen vakantievluchten toestaan zolang daar geen OMT-advies over is (25295 nr. 405); - de motie-Van Brenk over speciale beweegprogramma's voor ouderen (25295 nr. 406); - de motie-Van Brenk over herzien van het Nationaal Hitteplan in verband met de coronamaatregelen (25295 nr. 407); - de motie-Van der Staaij over maatregelen om herhaling te voorkomen van de situatie op tweede pinksterdag (25295 nr. 408); - de motie-Kuzu over mogelijkheden voor versoepeling van de coronamaatregelen voor de eventbranche (25295 nr. 409); - de motie-Kuzu over een samenhangend integraal actieplan discriminatie (25295 nr. 410); - de motie-Van Haga/Hiddema over duidelijkheid verschaffen aan de danssector (25295 nr. 412);- de motie-Van Haga/Hiddema over de kermisbranche eerder dan 1 september 2020 opstarten (25295 nr. 413). (Zie vergadering van 4 juni 2020.) De voorzitter: De motie-Diertens c.s. (25295 nr. 398) is in die zin gewijzigd dat zij thans luidt: Motie De Kamer gehoord de beraadslaging constaterende dat het houden van afstand helpt in het voorkomen van het verspreiden van het coronavirus; constaterende dat er Amerikaanse vliegtuigmaatschappijen zijn die kiezen voor het vrijhouden van de middelste stoel in een rij van drie; overwegende dat het OMT nog geen advies heeft gegeven omdat dit door de regering nog niet is gevraagd; overwegende dat op 15 juni meerdere reisadviezen worden aangepast en er weer meer vluchten gepland staan; verzoekt de regering om zo spoedig als mogelijk het RIVM en virologen advies te vragen over de verspreiding van het virus in vliegtuigen; verzoekt de regering tevens om uiterlijk 15 juni een besluit te nemen over regels voor het houden van voldoende afstand in vliegtuigen en gaat over tot de orde van de dag. Zij krijgt nr. 415 was nr. 398 (25295). De voorzitter: De motie-Van Haga/Hiddema (25295 nr. 413) is in die zin gewijzigd dat zij thans luidt: Motie De Kamer gehoord de beraadslaging constaterende dat evenementen waaronder kermissen tot 1 september 2020 niet zijn toegestaan; overwegende dat pretparken zoals de Efteling de deuren inmiddels wel hebben geopend en dat er thans zodoende sprake is van een sterke ongelijkheid; overwegende dat de kermisbranche op 6 april 2020 een voorstel heeft gedaan waarbij aangegeven werd op welke verantwoorde wijze de kermissen zouden kunnen opengaan; overwegende dat op dit voorstel nog geen inhoudelijke reactie is ontvangen;verzoekt de regering wederom symmetrie aan te brengen in de maatregelen en samen met de kermisbranche te onderzoeken of en zo ja op welke wijze de kermissen eerder dan 1 september op zouden kunnen starten en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 417 was nr. 413 (25295). De voorzitter: De motie-Van der Staaij (25295 nr. 408) is in die zin gewijzigd dat zij thans luidt: Motie De Kamer gehoord de beraadslaging van mening dat in de huidige crisissituatie geen enkele twijfel mag bestaan over het gezaghebbend kunnen optreden van voorzitters van veiligheidsregio's gegeven hun essentiële rol in de landelijke crisisstructuur inzake de bestrijding van het coronavirus; overwegende dat op tweede pinksterdag op basis van een uitzonderlijk snelle procedure met onjuiste inschattingen onder verantwoordelijkheid van de voorzitter van de Veiligheidsregio Amsterdam-Amstelland een situatie is ontstaan waarbij de anderhalvemetermaatregel ernstig met voeten is getreden zonder dat daartegen handhavend is opgetreden waardoor een onaanvaardbaar risico op gezondheidsschade is opgetreden; overwegende dat de Raad van State oordeelde dat de gekozen crisisstructuur een mengvorm is van een in beginsel regionaal stelsel met een sterk centrale aansturing waardoor een bijzondere rol is weggelegd voor de controlerende rol van het parlement; verzoekt de regering na het debat in de Amsterdamse gemeenteraad in overleg te treden met de Veiligheidsregio Amsterdam-Amstelland om na hoor en wederhoor vast te stellen welke maatregelen genomen moeten worden om herhaling te voorkomen en tevens te bezien of het gewenst is om te komen tot een andere voorzitter van deze veiligheidsregio en de Kamer hierover te informeren en gaat over tot de orde van de dag. Naar mij blijkt wordt de indiening ervan voldoende ondersteund. Zij krijgt nr. 416 was nr. 408 (25295). Ik stel vast dat wij nu over deze gewijzigde moties kunnen stemmen. Op verzoek van mevrouw Ouwehand stel ik voor haar moties (25295 nrs. 403 en 404) aan te houden. Op verzoekvan de heer Van der Staaij stel ik voor zijn gewijzigde motie (25295 nr. 416 was nr. 408) aan te houden. Daartoe wordt besloten. De voorzitter: Ik geef gelegenheid tot het afleggen van een stemverklaring vooraf. Mevrouw Sazias namens 50PLUS. Mevrouw Sazias (50PLUS): Dank u wel voorzitter. Het gaat om de motie-Wilders/Agema (25295 nr. 390). Wij zijn het helemaal eens met het dictum. Dat zouden we graag willen steunen ware het niet dat we niet kunnen leven met de dekking. Daarom zullen we die motie niet steunen. De voorzitter: Dank u wel. In stemming komt de motie-Wilders (25295 nr. 389). De voorzitter: Ik constateer dat de leden van de fracties van Krol/Van Kooten-Arissen de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wilders/Agema (25295 nr. 390). De voorzitter: Ik constateer dat de leden van de fracties van de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Wilders (25295 nr. 391). De voorzitter: Ik constateer dat deze motie met algemene stemmen is aangenomen. In stemming komt de motie-Veldman c.s. (25295 nr. 392). De voorzitter: Ik constateer dat deze motie met algemene stemmen is aangenomen. In stemming komt de motie-Veldman/Van den Berg (25295 nr. 393). De voorzitter: Ik constateer dat deze motie met algemene stemmen is aangenomen. In stemming komt de motie-Klaver c.s. (25295 nr. 394).De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS en FvD voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van den Berg c.s. (25295 nr. 395). De voorzitter: Ik constateer dat deze motie met algemene stemmen is aangenomen. In stemming komt de motie-Marijnissen/Bergkamp (25295 nr. 396). De voorzitter: Ik constateer dat deze motie met algemene stemmen is aangenomen. In stemming komt de motie-Marijnissen/Asscher (25295 nr. 397). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. We kunnen de uitslag niet vaststellen. De heer Van Nispen. De heer Van Nispen (SP): Dan is er weinig anders aan te doen dan haar even aan te houden. De voorzitter: Ja. Op verzoek van mevrouw Marijnissen stel ik voor haar motie (25295 nr. 397) aan te houden. Daartoe wordt besloten. Ja mevrouw Agema? Mevrouw Agema (PVV): Wij wensen geacht te worden voor de motie op stuk nr. 394 gestemd te hebben. De voorzitter: Dan zal deze opmerking in de Handelingen worden opgenomen. In stemming komt de gewijzigde motie-Diertens c.s. (25295 nr. 415 was nr. 398).De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS D66 de SGP de ChristenUnie en de PVV voor deze gewijzigde motie hebben gestemd en de leden van de overige fracties ertegen zodat zij is aangenomen. In stemming komt de motie-Asscher/Marijnissen (25295 nr. 399). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Mevrouw Kuiken de stemmen staken. Mevrouw Kuiken (PvdA): Ja voorzitter. Je zou toch iets willen leren. Ik wil volgende week hoofdelijke stemming. De voorzitter: Oké dan nemen we de motie mee bij de hoofdelijke stemmingen. Op verzoek van de heer Asscher stel ik voor zijn motie (25295 nr. 399) aan te houden. Daartoe wordt besloten. In stemming komt de motie-Asscher (25295 nr. 400). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. De uitslag is weer niet duidelijk. Mevrouw Kuiken. Mevrouw Kuiken (PvdA): Wij houden deze motie aan. De voorzitter: Op verzoek van de heer Asscher stel ik voor zijn motie (25295 nr. 400) aan te houden. Daartoe wordt besloten. In stemming komt de motie-Dik-Faber c.s. (25295 nr. 402).De voorzitter: Ik constateer dat deze motie met algemene stemmen is aangenomen. In stemming komt de motie-Ouwehand (25295 nr. 405). De voorzitter: Ik constateer dat de leden van de fracties van de SP GroenLinks de PvdD Krol/Van Kooten-Arissen en 50PLUS voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Brenk (25295 nr. 406). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat de uitslag bij handopsteken niet kan worden vastgesteld. Ook hier is de uitslag niet duidelijk. Mevrouw Van Brenk over de beweegprogramma's voor ouderen. Mevrouw Van Brenk (50PLUS): We gaan volgende week toch hoofdelijk stemmen en dan doen we deze motie er maar bij. De voorzitter: Op verzoek van mevrouw Van Brenk stel ik voor haar motie (25295 nr. 406) aan te houden. Daartoe wordt besloten. In stemming komt de motie-Van Brenk (25295 nr. 407). De voorzitter: Ik constateer dat de leden van de fracties van de SP de PvdA de PvdD DENK Krol/Van Kooten-Arissen 50PLUS de SGP de PVV FvD en Van Haga voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Kuzu (25295 nr. 409). De voorzitter: Ik constateer dat de leden van de fracties van de SP GroenLinks de PvdD DENK 50PLUS D66 de VVD de SGP het CDA de ChristenUnie FvD en Van Haga voor deze motie hebben gestemd en de leden van de overige fracties ertegen zodat zij is aangenomen. In stemming komt de motie-Kuzu (25295 nr. 410). De voorzitter: Ik constateer dat de leden van de fracties van de SP de PvdA GroenLinks de PvdD DENK Krol/Van Kooten-Aris-sen 50PLUS en D66 voor deze motie hebben gestemd en de leden van de overige fracties ertegen zodat zij is verworpen. In stemming komt de motie-Van Haga/Hiddema (25295 nr. 412). De voorzitter: Ik constateer dat de leden van de fracties van de SP DENK Krol/Van Kooten-Arissen 50PLUS D66 de VVD het CDA de ChristenUnie de PVV FvD en Van Haga voor deze motie hebben gestemd en de leden van de overige fracties ertegen zodat zij is aangenomen. Meneer Hiddema en meneer Van Haga gaan jullie dansen vanwege deze motie? Ja? Dat houden we dan tegoed. In stemming komt de gewijzigde motie-Van Haga/Hiddema (25295 nr. 417 was nr. 413). De voorzitter: Ik constateer dat de leden van de fracties van de SP de PvdA DENK Krol/Van Kooten-Arissen 50PLUS D66 de VVD het CDA de ChristenUnie de PVV FvD en Van Haga voor deze gewijzigde motie hebben gestemd en de leden van de overige fracties ertegen zodat zij is aangenomen. De heer Wilders. De heer Wilders (PVV): Voorzitter. Nu mijn motie over het onaanvaardbare bekladden van het standbeeld van Pim Fortuyn unaniem is aangenomen door deze Kamer — dat is natuurlijk geen vraag aan de regering maar een algemene opmerking — zou ik het op prijs stellen als u namens de Kamer die motie en de uitslag naar de gemeenteraad van Rotterdam zou willen doorgeleiden. De voorzitter: Ja dank u wel. Dan gaan we naar ... meneer Baudet over kermis of over dansen? De heer Baudet (FvD): Nu onze motie is aangenomen over onderzoeken of de kermis weer open kan zou ik graag zo snel mogelijk een brief van de regering willen om te zien op welke wijze dat gestalte gaat krijgen. De voorzitter: Ik stel voor het stenogram van dit deel van de vergadering door te geleiden naar het kabinet.